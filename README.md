# Programmering1
 Programmering 1 på NTI-Skolan (Sverige, Trelleborgs kommun). Den här kursen använder böckerna Programmering 1 med C#. Använder vi C# Fundamentals med Bob Tabor som ett tillägg

 Välkommen till Programmering 1 hos oss här på NTI-Skolan! Programmering är ett spännande ämne att sätta tänderna i. Jag brukar ibland jämföra att lära sig att programmera som att lära sig träslöjd; vi får lära oss verktygen, tekniker och de vanligaste ritningarna, sen är det upp till oss att bygga ihop det. Programmering fungerar ganska likt; vi får lära oss olika verktyg och hur man kan använda dem.

Den här kursen använder böckerna Programmering 1 med C#, lärobok och arbetsbok. För att ytterligare hjälpa dig med att förstå logiken och tänket bakom programmeringen så finns det videofilmer, repetition och övningar Det kommer bli stegrande svårighet, så det är viktigt att du förstår de tidigare delarna innan vi går vidare. Det är inte tänkt att du ska kunna allting efter att ha läst om det en gång, så var noga med att öva och repetera så att du känner dig bekväm med de olika verktygen vi går igenom.

För att lära dig programmering är det viktigt att du både läser och kodar när du jobbar med litteraturen. Skriv och skapa exempelprogrammen! Detta är otroligt viktig för att lära sig programmera då mycket sitter i muskelminne och att öva på att se kod!

Att lära sig programmera kan förenklat beskrivas i 3 moment. 1 - Att lära sig och förstå språkets syntax. Hur skrivs koden, hur ser det ut och hur fungerar det. Det kan vara ett stort hinder att kommer över. Öva, titta på andras kod, ändra och se vad som händer, momentet kräver praktiskt arbete. 2 - Programmeringens logik, hur fungerar lösningen. Steg för steg, vad händer i programmet och hur löser det uppgiften. Det här momentet kräver även det övning. Använd verktyg som pseudokod och flödesschema, rita ditt program för att förstå flödet. 3 - Programmets struktur. Uppgifter växer och komplexiteten ökar, var noga med att skapa struktur i din kod. Planera din kod och var noga med formatering.

Genom materialet så är det rekommenderat att du övar på att skriva flödesschema och pseudokod för att öva på det logiska tänkandet och hur algoritmer fungerar, du kommer att behöva det genom kursen. Kursen innehåller material på både engelska och svenska. Det är viktigt att du förstår terminologin på båda språken genom kursen, så se det som en övning! Ibland kommer vi också att rekommendera filmer från vidare källor som går mer djupgående in på olika koncept, som fungerar bra som hjälpmedel och tillbehör till det ordinära kursmaterialet. Huvudsakligen använder vi C# Fundamentals med Bob Tabor som ett tillägg, och det kommer att dyka upp länkar till hans filmer utöver våra egna.
